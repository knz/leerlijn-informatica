.. include:: common.d

Inleiding en motivatie voor docenten
====================================

:Auteurs: Robert van Wijk, Floris Kroon & Raphael 'kena' Poss

Vanuit de tutoren, de student-assistenten en zelfs de huidige
eerstejaars studenten komt regelmatig het geluid dat bepaalde
vaardigheden niet of onvoldoende behandeld worden binnen de
studie. Denk aan gebruik van Linux, git en LaTeX: geen directe
doelstellingen van vakken, maar wel essentieel binnen de studie en het
vakgebied. Er wordt kort aandacht aan besteed, bijvoorbeeld bij PAV,
maar daarna vindt er weinig of geen herhaling plaats en er wordt na
zekere tijd simpelweg aangenomen dat de studenten deze vaardigheden
beheersen.

.. contents:: Inhoud
   :local:

Huidige situatie
----------------

Op dit moment is er voor gebruik van Linux het BYOD-practicum helemaal
aan het begin van het jaar, waarbij Linux geïnstalleerd wordt door een
aantal assistenten. Vervolgens wordt bij Inleiding Programmeren een
introductie gegeven aan de hand van bronnen van de University of
`Surrey`_ en werk van Raphael Poss (`Introductie Unix`_). Hoewel de bronnen samen een
prima introductie geven, gaat het veel studenten volledig voorbij
doordat ze teveel informatie in één keer krijgen en het niet kunnen
plaatsen door hun gebrek aan ervaring. Ook zijn er nog wel eens wat
(facultatieve) colleges of situaties waarin assistenten het voortouw
nemen om een onderwerp als makefiles of vim onder de aandacht te
brengen.

.. _Surrey: http://www.ee.surrey.ac.uk/Teaching/Unix/
.. _Introductie Unix: http://science.raphael.poss.name/intro-unix.html

Voor git is er een practicum bij PAV, waarna de studenten het moeten
gebruiken bij project webprogrammeren. Dat past uitstekend, maar
meerdere groepjes gaven aan het begin van het project aan git
eigenlijk nog niet te snappen. Dat is in de loop van het project wel
gegroeid, maar het heeft meer sturing nodig. Ook wordt geen aandacht
besteed aan geavanceerd gebruik van git (bijvoorbeeld branches en
merging).

LaTeX komt meerdere keren terug bij PAV. Er is een practicum in het
begin en vanaf dan worden schrijfopdrachten in LaTeX
gemaakt. Verschillende kleinere onderwerpen worden later aangestipt,
zoals het gebruik van formules en refereren. De ervaring leert dat
verslagen in het tweede jaar vrijwel altijd in LaTeX gemaakt
worden. Behalve de onderwerpen die nu al bij PAV aan bod komen, zou
meer aandacht voor gebruik van bijvoorbeeld figuren, formules en
beamer waardevol kunnen zijn.

Tevens worden andere vaardigheden verwacht als eis voor
vervolgopleidingen, denk aan bijvoorbeeld het automatisch verzamelen van
statistische metingen van het gedrag van een programma. Helaas nemen
we vaak waar dat een groot deel van deze vaardigheden ontbreekt
bij een significant deel van de gediplomeerde studenten.

De leerlijn
-----------

De doelstelling van de leerlijn informaticavaardigheden is het
structureren en verdiepen van het onderwijs in vijf groepen
vaardigheden: databeheer (D), de unixomgeving (U), omgaan met broncode
(S), programmeerapparatuur (T), technieken voor wetenschappelijke
communicatie (W) en achtergrondkennis van de informatica (X).

Een volledig overzicht van de voorgestelde vaardigheden is terug te vinden in de
:doc:`Inleiding voor studenten <inleiding-studenten>`.

Deze vaardigheden behoren niet direct tot het programmeren, maar zijn
wel essentieel binnen het vakgebied. De leerlijn loopt door de eerste
twee jaren van de bacheloropleiding informatica en behandelt de
vaardigheden wanneer ze optimaal aansluiten bij de op dat moment
behandelde vakinhoud.

Het is de bedoeling dat de beschrijving van iedere vaardigheid 
ruimte maakt voor twee soorten benaderingen tijdens de studie:

- een "minimale investering" moet duidelijk worden beschreven door
  middel van duidelijke toetsingcriteria, en eventueel direct
  gerelateerd aan straf- of bonuspunten in de behorende vakopdrachten;

- een "extra mijlpaal" dimensie kan aspecten van de vaardigheid
  beschrijven die niet strikt vereist zijn aan het eind van de studie
  maar de kans geven aan nieuwsgierige studenten om zich verder te
  verdiepen, met duidelijke uitleg van de voordelen behaald door de
  vaardigheid.

Iedere beschrijving van een vaardigheid is ook verder geformuleerd om
te voldoen aan de volgende randvoorwaarden:

- Het is gericht op de praktijk en bedoeld om te oefenen.
- Het dient zelfstandig door de student bestudeerd te kunnen worden.
- Het dient relatief eenvoudig hergebruikt te kunnen worden bij
  veranderingen in het curriculum.

In het curriculum
-----------------

De leerlijn zal bestaan uit zelfstandig werk met terugblikken tijdens
PAV of tijdens de relevante vakken. Iedere vaardigheid wordt
gepresenteerd in een of meer modules die elk initieel tussen een en
twee uur zelfstudie vereisen. Er wordt beoogd dat iedere vaardigheid
verder automatisch wordt ontwikkeld door de natuurlijke loop van de opleiding.

In de hoorcolleges, in de computerpractica en binnen het practicum
academische vaardigheden kan op verschillende manieren bij deze
vaardigheden stilgestaan worden. In alle gevallen moet duidelijk zijn
wat de student precies moet doen, waarom deze dat moet kunnen en voor
wanneer deze met de vaardigheid geoefend dient te hebben.

Hoorcolleges
~~~~~~~~~~~~

Een uitstekende manier om te leren is het over de schouders van
experts meekijken. Waar mogelijk is dan ook de vraag aan docenten om
tijdens de hoorcolleges kort te demonstreren hoe zij zelf deze
vaardigheden toepassen. Deze demonstratie geeft de studenten een doel
(dit kan ik ermee) en kan inspirerend werken (dat wil ik ook kunnen).

Computerpractica
~~~~~~~~~~~~~~~~

Studenten kunnen met vragen over deze vaardigheden bij de assistenten
in de bestaande computerpractica terecht. Eventueel kan besloten
worden om hier één specifiek practicum voor aan te wijzen,
bijvoorbeeld een practicum dat relatief rustig is omdat het ver van de
deadlines vandaan ligt.

PAV
~~~

Hoewel een student zelfstandig de opdrachten maakt, wordt er op de
juiste momenten in de bijeenkomsten van PAV bij stilgestaan hoe het
ging. De tutor kan dan ook de eigen ervaringen delen. Dit expliciete
bespreekmoment functioneert direct als deadline voor de studenten en
motiveert ze om daadwerkelijk tijdig en zelfstandig de opdrachten te
maken.  Ook kan het maken van de oefeningen onderdeel worden gemaakt
van de afrekening rondom PAV: als een student het niet doet, kan deze
een gekoppeld vak niet meer halen.

Stimulansen, beloning en verwachte studiehouding
------------------------------------------------

De leerlijn zal niet worden gepresenteerd als verplicht en
toetsbaar, echter verwacht en aanvullend. 

De volgende vragen kunnen dan ontstaan:

- *de aanvullende materialen kosten extra studieuren, hoe krijgen de
  studenten daar extra studiepunten voor zonder de huidige vakken te
  verminken?*

  De afspraak met de studenten is dat ieder studieuur bestemd deze
  vaardigheden zich terugbetaalt over de loop van een jaar door
  meetbare winsten in productiviteit (minder uren werk voor dezelfde
  cijfers) en kwaliteit (hogere cijfers voor dezelfde hoeveelheid
  werk).

  Deze winsten moeten zonodig worden onderstreept door docenten en
  assistenten in ieder vak waaraan de vaardigheden zijn verbonden.

- *als ze niet verplicht zijn, zullen ongeïnteresseerde studenten deze
  vaardigheden dan vermijden, en de geïnteresseerde studenten zouden
  die vaardigheden sowieso ontwikkelen zonder begeleiding, waarom dan
  de moeite nemen?*

  - voor de geïnteresseerde studenten: met begeleiding kunnen ze dus
    deze vaardigheden sneller leren, en kunnen ze focussen op de
    onderwerpen die als belangrijker zijn geselecteerd door 
    experts (docenten en oudere studenten). Dit nieuwe kader leidt
    dus sneller tot hetzelfde resultaat; dit is een redenatie die de
    betere studenten snel zullen begrijpen.

  - voor de ongeïnteresseerde studenten: er moet verder een
    onderscheid worden gemaakt tussen studenten *a priori*
    ongeïnteresseerd, maar open voor het leren; en studenten *actief*
    ongeïnteresseerd, die hun diploma willen halen met minimale
    hoeveelheid werk. (NB: deze kenschetsing is van hun gedrag, niet van hun
    persoonlijkheid; gedrag kan snel evolueren over tijd en soms
    zelfs over zeer korte periodes, bijvoorbeeld van een vak naar een ander).

    Voor "a priori" ongeïnteresseerden ligt de verantwoordelijkheid om
    de stof levendig en interessant te maken bij de docenten, maar
    er kan ook een soort groepsdruk ontstaan waardoor de studenten
    geïnspireerd raken door het voorbeeld van meer evaren klasgenoten
    of van studenten van latere jaren.

    Voor "actief" ongeïnteresseerden zal een onderdeel van de leerlijn
    toch worden getoetst in de vakopdrachten, en we verwachten dus
    dat een deel van de vaardigheiden toch wel gekoppeld wordt aan
    de eisen voor het halen van het diploma.

Ontwikkeling
------------

Voorstel om gedurende het collegejaar 2015-2016 de huidige opdrachten
waar nodig aan te passen en eventueel nieuwe opdrachten te laten ontwikkelen
door twee studentassistenten. De samenstelling kan wisselen
afhankelijk van expertise. Er wordt gekozen voor twee zodat ze
onderling kunnen overleggen. Daarnaast kan de coördinator academische
vaardigheden geraadpleegd worden en helpen in de afstemming met de
docenten.

Hoewel online allerlei goed materiaal te vinden is, is dat aan
verandering onderhevig en dus niet goed voor de continuïteit. Daarom
wordt hieruit inspiratie gehaald maar uiteindelijk zelf een pakket
samengesteld dat in vorm een geheel vormt. Hierdoor kan het ook
functioneren als visitekaartje van de opleiding in plaats van de
indruk te wekken dat we vooral leunen op materiaal van andere
universiteiten.

De beschrijving van de voorgestelde vaardigheden zal dus worden
gepubliceerd als zelfstandige, openbare website, en tegelijk
beschikbaar als PDF boekje voor studenten die graag een papieren kopie
willen. Het is de bedoeling dat deze website beschikbaar voor de
studenten wordt gemaakt aan het begin van de studie, en dat ze eraan
kunnen blijven refereren tijdens de loop van de opleiding en eventueel
daarna.

Kosten
------

Hierin kan onderscheid gemaakt worden in de kosten voor de
ontwikkeling, onderhoud en uitvoering.

Ontwikkeling
~~~~~~~~~~~~

De meeste kosten zitten in de ontwikkeling van nieuw materiaal en de
uitgebreide beschrijving van de verschillende vaardigheden (en dus
productie van de bijbehorende web site).

Verwacht wordt dat voor het formuleren van de introductie van elke
vaardigheid, zijn toetsingcriteria en het verwerven in de opleiding
ongeveer 1-2 uur kan kosten, waardoor voor de 40 voorgestelde
vaardigheden meer dan 50 uur nodig is om een programma op te zetten.

Onderhoud
~~~~~~~~~

Door verandering in het curriculum maar ook door ontwikkelingen in het
veld zal het nodig zijn om aanpassingen te maken. Ervan uitgaand dat
kleine aanpassingen voldoende zijn, zou dit kunnen in de bestaande
uren door verschillende assistenten en tutoren te vragen één
specifieke opdracht te herzien.

Voor grondig onderhoud - bijvoorbeeld na het eerste jaar en na grote
curriculumwijzigingen - zullen extra uren beschikbaar gesteld moeten
worden.

Uitvoering
~~~~~~~~~~

Uitgangspunt is dat de studenten de opdrachten zelfstandig dienen te
maken. In dat aspect is het programma dus uitermate goedkoop.

Als er in bestaande computerpractica en bijeenkomsten van PAV tijd is
om bij de opdrachten stil te staan of vragen te beantwoorden, zijn er
geen tot weinig extra kosten.  Wanneer extra practica ter
ondersteuning gegeven worden of uitvoerig (i.e. meer dan 5 à 10
minuten) bij de opdrachten stilgestaan gaat worden binnen de
PAV-bijeenkomsten, nemen de kosten voor de uitvoering toe. Naast een
(beperkt) aantal extra uren assistentie betekent dit mogelijk ook dat
onderwijszalen langer gebruikt worden, met de bijbehorende kosten.

Voor de studenten zijn de extra inspanningen om de vaardigheden te leren
makkelijk te verwaarlozen door de verwante productiviteits- en
kwaliteitswinsten. 

Eigenaarschap en onderhoud
--------------------------

De docententeam als geheel is verantwoordelijk voor de lange termijn
visie van de leerlijn en het formuleren van de algemene profieleisen
die naar individuele vaardigheden vertaald moeten worden.

Het werk om deze eisen te vertalen naar individuele vaardigheidsmodules
wordt dan uitgevoerd door een of meerdere redacteurs. De coördinator
academische vaardigheden (Robert van Wijk) met behulp van gemotiveerde
assistenten en docenten hebben de initiatief genomen om de rol van
redacteur te spelen voor de eerste implementatie. Het is echter de
verwachting dat de "betere" assistenten ieder jaar het document en de
inbedding in het curriculum verder zullen uitbreiden en onderhouden.

Elke vaardigheidsmodule of groep vaardigheden zal ook worden
vertegenwoordigd door een of meer docenten en/of assistenten die als
"sponsor" de richtlijn zullen zetten voor verdere ontwikkelingen en
onderhoud.

Dankwoord
---------

De oprichter van dit initiatief is Robert van Wijk.

Robert van Wijk, Rex Valkering, Floris Kroon en Raphael Poss hebben de
eerste implementatiestrategie ontwikkeld.

De lijst vaardigheden is verder ontwikkeld door de volgende
deelnemers:

==================== ==========================================
Persoon              Vaardigheden
==================== ==========================================
Robert van Wijk      |SGIT1|_ |SGIT2|_ |WBIB1|_ |WBIB2|_ |WPRE1|_
                     |WPRE2|_ |WFIG1|_ |WFIG2+|_ |WMATH1|_ |WMATH2|_
                     |TDBG1|_ |TDBG2+|_ |DAUTO1|_ |UBASE|_
Andy Pimentel        |DSTAT1|_ 
Edwin Steffens       |UNET|_ |XHIST+|_
Floris Kroon         |UCMD|_ 
Mark Makkes          |USRV2+|_ |DCODE|_
Merijn Verstraaten   |USRV1|_ |WTYP1|_
Raphael Poss         |SDOC2+|_ |SNAV1|_ |SNAV2|_ |TPROF1|_ |TPROF2+|_
                     |USH|_ |UAR|_ |UFS+|_ |URE1|_ |URE2+|_ |DFP+|_
                     |DPLOT1|_ |DSTAT2|_ |DAUTO2|_ |DAUTO3+|_ |DSTREAM+|_
                     |XETHOS+|_
Rob Belleman         |DSTAT3|_ |DSTAT4+|_
Roeland Douma        |DBAK|_
Taddeüs Kroes        |SDOC1|_
Toto van Inge        |XSTARS+|_
==================== ==========================================